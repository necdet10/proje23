LOF (Local Outlier Factor), veri setindeki her gözlemi komşularına göre değerlendirip anormal derecede farklı olup olmadığını tespit eden bir anomali algılama yöntemidir. Her oyuncu için k-en yakın komşu bulunur; oyuncunun performans yoğunluğu komşularıyla karşılaştırılır. Yoğunluğu belirgin şekilde farklı olan oyuncu “outlier” kabul edilir. NBA verisinde LOF, sıra dışı performans gösteren oyuncuları, hatalı veya uç değer içeren satırları, çok az maç oynayıp istatistikleri şişen oyuncuları belirlemede kullanılır ve temiz veri oluşturmayı sağlar.

PCA (Principal Component Analysis), çok boyutlu değişkenleri daha az sayıda anlamlı faktöre indirger. Basketbol istatistiklerinde farklı performans metriklerini birkaç ana bileşende özetler. Örneğin skorerlik, hücum etkinliği, savunma-ribaund gibi temel performans faktörleri çıkarılır. PCA, oyuncuları benzer profillere göre sınıflandırmayı, görselleştirmeyi kolaylaştırmayı ve modellerin daha hızlı ve verimli çalışmasını sağlar.

LOF ve PCA genelde birlikte kullanılır. Önce LOF ile anormal veriler ayıklanır, ardından temiz veri PCA ile boyut olarak sadeleştirilir. Bu süreç, oyuncu karşılaştırmaları, benzer oyuncu bulma, kümeleme, ARAS/EFA gibi akademik analizler, MVP veya kontrat değeri tahminleri gibi birçok basketbol veri bilimi uygulamasında önemli bir temel oluşturur.